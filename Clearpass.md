**ClearPass**

**ClearPass** นั้นเป็นส่วนของหนึ่งของอุปกรณ์ยี่ห้อ Aruba ซึ่งเป็นระบบการบริหารจัดการการควบคุมการเข้าถึงการใช้งานบนเครือข่ายทั้งในส่วนของ Wire, Wireless และ VPN เพราะในปัจจุบันนี้ทุกคนก็จะมีอุปกรณ์เครื่องมือสื่อสารส่วนตัวใช้งานและมีการนำอุปกรณ์ส่วนตัวเหล่านั้นเข้ามาใช้งานในองค์กรด้วย ซึ่งเราจะเรียกอุปกรณ์ประเภทนี้ว่า Bring Your Own Devices (BYOD) และเมื่อผู้ใช้งานนำอุปกรณ์ BYOD นี้เข้ามาใช้งานกับระบบในองค์กรเราจะทำอย่างไรเพื่อที่จะสามารถกำหนด ควบคุม และ ติดตามดูอุปกรณ์ได้ โดยมีการสร้างนโยบายเพื่อรักษาความปลอดภัยเมื่อมีการเข้าถึงระบบเครือข่ายได้ในระดับอุปกรณ์และผู้ใช้งาน สำหรับ ClearPass Policy Manager นั้นมีส่วนประกอบอยู่ 3 ส่วนคือ

* ClearPass Guest ใช้สำหรับบริหารจัดการการเข้าถึงระบบเครือข่ายของผู้ใช้งานชั่วคราว (Guest Access)

* ClearPass Onboard ใช้สำหรับตั้งค่าและกำหนดค่าเริ่มต้นของอุปกรณ์พกพาให้สามารถเชื่อมต่อกับระบบเครือข่ายขององค์กรได้อย่างมั่นคงปลอดภัย

* ClearPass OnGuard ใช้สำหรับตรวจสอบอุปกรณ์เพื่อให้ผ่านข้อกำหนดขององค์กรก่อนทำการเชื่อมต่อเข้าสู่ระบบ

โดยในที่นี้เราจะมาพูดถึงกันแค่ในส่วนของ ClearPass Guest เท่านั้นเพื่อให้เชื่อมโยงกับเรื่องของการทำ Authentication

**ClearPass Guest** เป็นการบริหารจัดการผู้ใช้งานชั่วคราว (Guest, Visitor) ที่ให้บริการ Workflow สำหรับให้ผู้ใช้ เช่น แขก ผู้รับเหมา คู่ค้า คนเดินห้าง หรือผู้ที่ต้องการเชื่อมต่อ Wi-Fi ผ่านอุปกรณ์พกพา สามารถเข้าถึงระบบเครือข่ายได้โดยอัตโนมัติ ซึ่งระบบนี้จะให้บริการในระบบ AAA (Authentication, Authorization, Accounting) สามารถจัดทำ Profile,Report และ ควบคุมการสิทธิ์การเข้าถึงระบบเครือข่ายได้ โดยรองรับการ Authentication ของผู้ใช้งานชั่วคราวได้ด้วยวิธี

* Captive Portal เป็นการให้ผู้ใช้งานชั่วคราวสามารถที่จะลงทะเบียนขอใช้งานระบบเครือข่ายได้ด้วยตนเอง (Self-Registration) ซึ่งทำให้ลดความยุ่งยากในการขอเข้าใช้งานระบบ โดยผู้ขอใช้งานสามารถกรอกข้อมูลเบื้องต้นแล้วกดส่ง Register เพื่อเป็นการส่ง email ไปยังผู้ดูแลระบบ และเมื่อผู้ดูแลระบบเห็นข้อมูลที่ร้องขอการเข้าใช้งานก็สามารถที่จะเลือกอนุญาตหรือไม่อนุญาตให้บุคคลนั้นเข้าใช้งานระบบเครือข่ายหรือไม่

![GitHub Logo](pic/Regist.jpg)

* Social Login ผู้ใช้งานชั่วคราวสามารถที่จะเลือกใช้ Facebook, Twitter หรือ G-mail ในการพิสูจน์ตัวตนเพื่อขอใช้งานระบบเครือข่ายได้ ในส่วนนี้ก็เหมาะกับร้านค้าหรืองานอีเวนท์ที่มีคนเข้ามาขอใช้งานในปริมาณมาก

![GitHub Logo](pic/social.jpg)

**ทดสอบการ Authentication เพื่อเข้าสู่ระบบเครือข่าย**

* **แบบที่ 1 สำหรับคนในองค์กร**

![GitHub Logo](pic/BYOD.jpg)

**ในขั้นตอนที่ 1** ผู้ใช้งานมีการ Login เพื่อขอเข้าใช้งานระบบเครือข่ายโดยการกรอก Username และ Password

**ในขั้นตอนที่ 2** ผู้ใช้งานต้องมีการติดตั้ง Software Clearpass QuickConnect ก่อนการเข้าใช้งานระบบเครือข่ายซึ่งในขั้นตอนนี้สามารถเลือกเมนูเพื่อไปดาวน์โหลดโปรแกรมหรือถ้ามีโปรแกรมแล้วก็สามารถเลือกได้ว่าติดตั้งเรียบร้อยแล้ว

            Software Clearpass QuickConnect นั้นคือ Utility ที่มาช่วยให้ผู้ใช้ระบุตัวตนภายใต้มาตรฐาน 802.1x ได้อย่างรวดเร็ว
            จากหน้าจอของอุปกรณ์ที่ตนเองกำลังใช้งานอยู่ ซึ่งรองรับทั้งการเชื่อมต่อแบบใช้สายและไร้สาย 
            ไม่ว่าจะเป็นอุปกรณ์ที่ใช้ระบบปฏิบัติการ Windows, Mac OS X, iOS, Android และ Linux 
            ซึ่งเมื่อทำการ Login เรียบร้อยแล้วนั้นอุปกรณ์ก็จะได้รับสิทธิ์ในการเข้าใช้งานตามนโยบายขององค์กร
           
 **ในขั้นตอนที่ 3** ผู้ใช้งานทำการดาวน์โหลดและติดตั้งให้เรียบร้อยก็จะสามารถเข้าใช้งานระบบเครือข่ายได้ตามสิทธิ์ที่องค์กรกำหนดไว้      
 
 * **แบบที่ 2 สำหรับผู้ใช้ชั่วคราว (Guest)**
 
 ![GitHub Logo](pic/guest1.jpg)
 
 Guest ทำการกรอกข้อมูลของตัวเองเพื่อร้องขอใช้งานระบบเครือข่าย ซึ่งหลังจากมีการกรอกข้อมูลและทำการ Register เข้าไปข้อมูลที่กรอกลงไปนั้นจะไปขึ้นที่ระบบของผู้ดูแล
 จากในภาพตัวอย่างองค์กรสามารถที่จะ Customize เพิ่มช่องข้อมูลที่จำเป็นต้องกรอกให้มากกว่านี้ก็ได้
 
 ![GitHub Logo](pic/guest2.jpg)
 
 ผู้ดูแลระบบสามารถที่จะเห็นข้อมูลของ Guest ที่ร้องขอเข้ามาและทำการ approve ให้ Guest สามารถเข้าใช้งานระบบเครือข่ายได้
 
 **Social Login**
 
 ![GitHub Logo](pic/guest3.jpg)
 
 Guest สามารถที่จะเลือกได้ว่าต้องการ Login ด้วย Facebook หรือ Google หรือ Linkedin
 
 ![GitHub Logo](pic/gmail.jpg)
 
 อย่างเช่นเลือก Gmail Guest จะต้องกรอกข้อมูล email และ password ของ Gmail เพื่อทำการ Authentication 
 
 ![GitHub Logo](pic/gmail2.jpg)
 
 ข้อมูลที่ Guest กรอกเข้าไปจะไปปรากฏที่หน้า Management ของผู้ดูแลระบบ ซึ่งจะสามารถมองเห็นว่า Guest เข้ามาด้วย email อะไร และได้ IP address อะไรไป
 
 ![GitHub Logo](pic/face.jpg)
 
 ถ้าเลือกเป็นใช้ Facebook ก็จะเปลี่ยนหน้า Login ให้เหมือนกับตอนที่เราจะเข้าใช้งาน Facebook และ Guest ต้องทำการกรอก password ให้เหมือนกับตอนจะเข้าใช้งาน Facebook
 
 
 
